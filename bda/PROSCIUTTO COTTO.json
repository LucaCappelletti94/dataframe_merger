{"name": "PROSCIUTTO COTTO", "category": "Si ricava dalla coscia del maiale, dapprima disossata poi aromatizzata con una salamoia a base di sale, nitrato di potassio (E252), zucchero, glutammato monosodico, pepe, alloro, bacche di ginepro ed eventuali altre spezie. Dopo la disossatura, il processo produttivo prevede una prima fase di \"zangolatura\": un trattamento meccanico che genera un \"massaggio\" tramite lo scontro delle carni. Grazie alla formazione di un liquido cremoso formato dalle proteine salino-solubili, dal grasso e dall\u2019acqua della salamoia, le parti si saldano tra di loro. Si procede quindi allo \"stampaggio\" ed infine alla cottura, per lo pi\u00f9 a vapore, per un periodo di tempo di circa un\u2019ora ogni chilogrammo di prosciutto. Ultimata la cottura, i prosciutti vengono raffreddati e confezionati."}