{"name": "COPPA PARMA", "category": "Conosciuto anche con il nome di LONZA o CAPOCOLLO in altre regioni italiane, si produce principalmente nelle provincie di Parma e Piacenza. Si prepara con la parte alta del lombo, pi\u00f9 vicina alla nuca del suino, intera e disossata. Il processo produttivo \u00e8 relativamente semplice ed interamente meccanizzato: una successione di fasi di salatura, massaggiatura, imbrigliatura, stufatura e stagionatura.  Alla coppa si aggiungono anche nitrati e nitriti, per conferire alla carne una colorazione stabilmente rossa, oltre ad ascorbato, l\u2019antiossidante che garantisce la conservazione. Per l\u2019insacco si utilizzano esclusivamente budelli naturali, tramite un\u2019operazione meccanica che si conclude con la legatura caratteristica e la foratura per l\u2019eliminazione del liquido. Appese ad appositi carrelli, le coppe vengono stufate e quindi poste a stagionare a temperatura ed umidit\u00e0 controllate per 60 - 120 giorni. E\u2019 il lento procedere della stagionatura a conferire alla coppa tutto il suo aroma. (da http:,,www.unibon.it,coppe_frame.htm 9 giugno 2004)"}